---
layout: post
title: "Staj Dönemi"
date: 2010-08-31 21:38
author: semihkirdinli
comments: true
categories: [Genel]
tags: [led yazılım, Smart Device Project, staj, Windows Mobile]
---
![](/images/jekyll/161.jpg?w=300 "16")
Gerek çalışma hayatı, gerek İstanbul'un yoğun koşuşturmacası sebebiyle arkadaşlarla ve ailemle fazla görüşme fırsatı bulamadım. Mazur görün. Ama şu anda staj defterimi doldurdum. :) Artık stajım bitti sayılır. Bu yazı, yaptığım 2 aylık staj sayesinde daha öncekilere göre biraz daha verimli geçirdiğimi düşünüyorum.

Stajımı LED Yazılım adında Üsküdar Altunizade'de bulunan bir yazılım şirketinde yaptım. Çalışma ortamı ve iş arkadaşlarım hepsi çok iyiydiler, gözlerinden öperim :) Ofiste çok sıcak bir ortam var. Yakup abi olsun, şakacı kimliğiyle bizi devamlı güldüren Erkan abi :), Ofisin benden sonra en küçük elemanı olan Furkan, projelerde çok yardımı olan Ali ve Mehmet abi... Hepsine sonsuz teşekkürler. Tabi en başta burada olmamı sağlayan Ender abi'ye...

İlk deneyimimde bana çok yardımcı oldular. Stajda neler yaptım, şöyle kısaca özetleyeyim:


*   En başta bilgisayarımda kaybolan verileri kurtarmayı öğrendim. Bu konuda LINUX dağıtımlarından olan çalışan CD’lerden herhangi birisini kullandım.
*   Yine bu yolla virüs temizleme nasıl olur, bunları da öğrendim. Biraz staj dışında evde kendi deneme yanılma yöntemiyle bulduğum yöntemlerdi.
*   Windows Form masaüstü uygulamalarda veritabanı işlemlerini öğrenme amaçlı bir proje yaptım.
*   Daha sonra çalıştığım şirketin kullanabileceği bir Gradient Button User Control tasarladım ve teslim ettim.
*   Mobil uygulamalar nasıl çalışır, nasıl programlanır bunları öğrendim.
*   Windows Mobile'da veritabanı işlemlerini öğrenmek amacıyla bir proje yaptım. Masaüstü uygulamalardan biraz farklıydı Windows Mobile.
*   Son olarak Mobil projelerin .NET'teki adı olan Smart Device Project'te datagrid'i kullanmak basit değildi.Bu yüzden tablestyle eklemek gerektiğini öğrendim ve burada stajım bitti.
*   Mobil uygulamaların avantajlarını gördüm.
*   Günümüzde artık herkes bilgisayarını cebinde taşıyor. Giderek küçülen bu teknolojide mobil uygulamarın yeri çok büyük. Gelecek var yani ;) Bu yönden çok avantajlı, üstüne gidilmesi gereken bir konu olarak görüyorum.
Bunların dışında İstanbul'u yeni tanımaya başladığım için, çeşitli yerlerini gezme görme imkanım oldu. Bunların başında Adalar, Florya, Kilyos, Ortaköy, Beyazıt geliyor. Gittiğim yerlerde fotoğraf da çektim. Şimdilik söyleyeceklerim bu kadar.

Hoşçakalın.