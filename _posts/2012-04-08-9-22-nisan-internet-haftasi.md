---
layout: post
title: "8-22 Nisan İnternet Haftası"
date: 2012-04-08 09:31
author: semihkirdinli
comments: true
categories: [Seminer &amp; Etkinlik]
tags: [12 Nisan, 9-22 Nisan, açık ders, açık erişim, bilişim, e-devlet, internet, internet haftası, internet ve demokrasi, internethaftasi.org.tr, mobil uygulama, mustafa akgül, sansür, sosyal ağlar]
---
![8-22 Nisan 2012 İnternet Haftası](/images/jekyll/ih_logo.png "İnternet Haftası")

Bildiğiniz gibi **12 Nisan 1993** İnternetin Türkiye’de genel kullanıma açıldığı gün. 1998’den beri 12 Nisanı kapsayan 2 haftayı **İnternet Haftası** olarak kutluyoruz. Bu esas olarak İnternet Kültürünü yayma, ülkemiz gündemine İnternet, E-devlet, E-Türkiye, Bilgi Toplumu konularını yerleştirmek, dünya nereye gidiyor, Türkiye’de durum nedir ve Ne yapılmalı konularının tartışılmasını sağlamaya, teşvik etmeye yönelik bir çaba. Bir anlamda **“Bilişim ve İnternet Fırtınası”** estirme çabası.

Başta Üniversiteler, Bilişim/Bilgi Sivil toplum kuruluşları, Ticaret ve Sanayi odalar, Valilikler (MEB, Emniyet), Türk Telekom, İnternet Şirketleri, Barolar’ın başını çektiği etkinlikler yapılmıştır. Etkinlik yapılan il sayısı **50**‘lere yaklaşmıştır zaman zaman.

Ben de bana gelen bilgilere göre sizlere, bu yıl neler yapıldığı hakkında bilgi vermeye çalışacağım.

Bu yıl şu öneriler yapılmıştır:
---
– Bir Mobil Uygulama Başlat
– Kültürel Mirası İnternet Taşı
– Bir e-devlet hizmeti başlat
– Açık Erişim ve Açık Ders malzemesine destek ol
– Halk Kütüphanelerini e-kitap hizmeti başlatsın
– Okullar internetle bütünleşsin
– Belediyeler ucuz internet sağlasın ve katılım/saydamlık için interneti kullansın

internethaftasi.org.tr webinde halkımızın görüş ve önerilerini almak için forumlar açılmıştır:
---
– Internet Eğitimimizi Nasıl Etkiliyor?
– Sosyal Ağlar
– İnternet Yasaklari ve Sansür
– E-devlet Hizmetleri
– Internet ve Demokrasi

Doğum günü pastası **12 Nisan’da İzmir’de Yaşar Üniversitesi** ev sahipliğinde yapılacaktır. Program şekillenmektedir.

Bu yıl **20-30** ilde etkinlik bekliyoruz. Şu anda etkinlik olacağı kesinleşen iller:
**Ankara, İstanbul, İzmir, Manisa, Uşak, Osmaniye, Yozgat, Nevşehir, Amasya, Bartın, Ordu, Rize**

Tüm gönüllülerden, İnternetin önemini kavramış her kurum, kuruluş, ve bireylerden katkı bekliyoruz. Bu logo/banneri koymaktan, twit, mesage göndermeye, haber, program yapmaya, konferans vermeye, etkinlik örgütlemeye, TBMM de konuşmaya uzanan bir yelpazedir. Daha fazla öneri http://internethaftasi.org.tr/aktif katilim cagrisi.html adresindedir.

http://internethaftasi.org.tr/
**İnternet Yaşamdır !**