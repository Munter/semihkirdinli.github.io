---
layout: post
title: "Salt Okunur Şubat '10"
date: 2010-02-07 18:00
author: semihkirdinli
comments: true
categories: [Genel]
tags: [extensible markup language, salt okunur, www.saltokunur.org, xml]
---
Bir Şubat akşamından selamlar... E-dergimizin Şubat sayısı çıktı. Bu sayıya **<a href="http://www.saltokunur.org/">www.saltokunur.org</a>** adresinden ulaşabilirsiniz. Dergimizin eksikleri büyük ölçüde giderildi. Bu konuda yayında ve yapımda emeği geçen tüm arkadaşlarıma teşekkür ediyorum.

# ve ŞUBAT 2010 yazım :
![XML(eXtensible Markup Language)](/images/jekyll/12-1.gif?w=300 "12.1")

## XML(eXtensible Markup Language)
Merhaba arkadaşlar bu ay yazımda XML'in kullanımı ve bize ne için lazım olduğu konusunda bilgi vereceğim. Kafamızdaki XML nedir, ne işe yarar, neden kullanılır? sorularına da böylelikle açıklık getirmiş olacağız. Yazımı birkaç örnek uygulamayla destekleyeceğim. Bu şekilde daha iyi anlaşılacağını ve kalıcı olacağını düşünüyorum.

## XML Nedir?
XML, genişletilebilir işaretleme dili anlamına gelmektedir. HTML gibi bir işaretleme dilidir. HTML’den daha geniş bir alana sahiptir. Çünkü HTML ’in taglarla yazılan bir dil olduğun biliyoruz. XML’de tagları kendimiz oluşturabiliriz. Yani bu açıdan XML bir meta-dildir. Yani bu dille yeni bir dil yazılabilir. Geleceğin web dili olarak bakılmaktadır. XML ve HTML arasındaki en belirgin fark XML ’in verinin kendisiyle ilgilenmesi, HTML ’in ise verinin sunumuyla ilgilenmesidir.

> Uygulama geliştiriciler yıllardır verilerin tanımı konusunda çalışma yaptılar. XML ’in veri alışverişiyle ilgili sorunları ortadan kaldıran ortak bir dil olduğuna karar verdiler. Bu yönüyle XML, diller arasında veri alışverişini sağlayan bir “evrensel bütünleşme” aracı haline geldi.

## Niçin XML?
Gerçek dünyada veritabanları farklı diller kullanır. XML, bütün veritabanlarının kullanabildiği ortak bir dildir. Çok farklı tipteki verileri bir arada tutabilen XML, bilgiye hızlı, kolay ve ortamdan bağımsız olarak erişebilme imkânı sunar. Ayrıca içerik ve sunum bilgisini birbirinden ayırır. Karmaşık belgeleri uzun süre saklama konusunda bize kolaylık sağlar ve karışıklığı engeller.


### Bize Sağladığı Faydalar
---
* Esnek web uygulamalarının geliştirilmesi.
* Farklı kaynaklar ve uygulamalar arasında verilerin bütünleştirilmesi.
* Değişik uygulamaların içindeki verileri tanımlamak için kullanılır.
* Verinin kendisini kendini tanımlayabildiği için (self-describing) gönderen uygulamaya bağlı kalmadan alınıp işlenebilir.
* XML sayesinde yalnızca değişen verilerin güncellenmesi sağlanır. Değişen verinin görüntülenmesi bütün sayfanın yenilenmesine yol açmaz.
* XML, text tabanlı bir formata sahiptir ve uygulama geliştiricilerin uygulamalarla istemciler arasında veri transferini sağlar.