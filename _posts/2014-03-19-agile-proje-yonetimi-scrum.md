---
layout: post
title: "Agile Proje Yönetimi & Scrum"
date: 2014-03-19 23:56
author: semihkirdinli
comments: true
categories: [Genel, Scrum]
tags: [agile, project management, Scrum, scrum master]
---
<p dir="ltr">Yazılım proje yönetiminde bilinen ve yaygın olarak kullanılan 2 yöntem vardır. Birincisi waterfall dediğimiz proje yönetimi. Waterfall’da istekler önceden bellidir. Projenin tamamı için belli bir süre ayrılmıştır. O sürenin sonunda proje müşteriye teslim edilir. Bu yöntem artık yavaş yavaş geçerliliğini kaybetmektedir. Çünkü müşterinin istediğini yapmak, sizi diğerlerinden 1 adım öne geçirir ve satış yapabilme imkanınızı artırır.

<p dir="ltr">Bilinen diğer yöntem ise çevik(agile) proje yönetimidir. Bu yöntem son yıllarda yaygın olarak kullanılmaktadır. Çevik(agile) proje yönetimi bir yaklaşımdır. Proje yönetimi ve kişisel gelişim konusunda yarar sağlayabilecek yönleri çoktur. Çevik proje yönetimi detaylarına fazla girmeyeceğim. İnternette bununla ilgili çok sayıda kaynak bulabilirsiniz.

<p dir="ltr">Çevik proje yönetimi dediğimiz şey değişikliklere çabuk uyum sağlayarak, müşteriyi de işin içine kattığımız bir proje geliştirme yöntemidir.

<p dir="ltr">Başlıca çevik metotlar nedir ?




*   Scrum
*   Extreme Programming
*   Adaptive Software Development
*   Crystal Clear
*   Feature Driven Development
*   Lean Software Development
<p dir="ltr">Bu yazının devamında, Scrum’la ilgili edindiğim bilgileri kendimce yorumlayıp çıkardığım sonuçları paylaşmak istiyorum. Diğer yöntemlerden bahsetmeyeceğim.

<p dir="ltr">Scrum, tekrarlı ve artan, yazılım projeleri ürün yönetimi veya uygulama geliştirme yönetimi için ortaya çıkan bir framework’tür. Scrum, proje boyunca görmek istemediğimiz eksik yanları, gidişattaki bozuklukları, yanlış yaptığımız yerleri su yüzüne çıkarır. Eksik olan yönlerimizi öğrenmemize yardımcı olur.

<p dir="ltr">Bir projede Scrum’ın uygulanabilmesi için 3 role ihtiyaç vardır:




*   Product owner
*   Development team
*   Scrum master
<p dir="ltr">Bu rollerden az veya fazla rol olmaz. Scrum takımları en az 3, en fazla 9 kişiden oluşur. İdeali 5-6’dır.

<p dir="ltr">**Product owner:** Ürünün veya projenin değerinin artırılmasından sorumlu kişidir. Ne geliştirileceğini ve hangi öncelikte geliştirileceğini belirlemekten sorumludur.

<p dir="ltr">**Development team:** Geleneksel yazılım geliştirme yöntemlerini bilen, yazılım mimarı, programcı, testçi, veritabanı uzmanı, arayüz programcısı gibi kişilerden oluşan bir takımdır. Takımdaki elemanları, yetkinliklerine göre seçmek gerekir. Development team, self-organizing(kendini yönetebilen) bir yapıda olmalıdır.

<p dir="ltr">**Scrum master:** Scrum değerleri, prensipleri ve uygulanışı ile ilgili konularda insanlara yardımcı olur. Scrum team ve tüm organizasyon, scrum master’ın performansıyla gelişir. Scrum master, development team bir sorun yaşadığında bu sorunu çözüme kavuşturacak kişidir. Ya kendisi çözer ya da başka bir çözüm yolu bulur. Scrum master, development team’deki kişilerin ne yapacağını söylemez. Görevleri dağıtmaz. Otorite olarak üstünlüğü yoktur. Ancak sorumuluğu fazladır. Scrum master’ı development team seçer, istediğinde de görevden alır. Scrum master’ın development team’i koruyan bir yapısı olmalıdır. Kişilik olarak da egolarından sıyrılmış biri olmalıdır.

<p dir="ltr">**Sprint:** Sprint, geliştirmenin bir fazıdır. Projeye başlarken bir sprint süresi belirlenmeli ve bu süre proje bitimine kadar değişmemelidir. En fazla 1 ay süre verilebilir. Ancak ideali 1-2 haftadır. Projeye göre değişir. Sprint süresinin değişmemesi belli bir tempoda çalışmayı sağlar. Her sprint planlama toplantısıyla başlar, görevler belirlenir, sprint hedefinin gerçekleşmesi adına commitment’lar(bir işi yapmak için taahhüt edilen süre) tahmin edilir. Sprint review ve retrospective toplantısıyla bitirilir. İşlem bu şekilde devam eder, bir sonraki sprintte neler yapılacağı belirlenir. Sprint sonunda ise tüm görevlerin “done”, yani bitmiş olması gerekir. “done” ın tanımı ise önceden belirlenmelidir.

<p dir="ltr">**TOPLANTILAR**

<p dir="ltr">**Sprint Planlama Toplantısı 1:** Product owner, kendi yazılım takımına ürün içeriğinde(Product Backlog) kararlaştırılan kullanıcı hikayelerini (User Stories) öncelik sırasına göre belirtir ve gereksinimler takım tarafından netleştirilip yazılı olarak kaydedilir. Kısaca, sprint sonunda “done” olacak görevler kararlaştırılır. Amaç kullanılabilir yazılım elde etmektir. Test edilmiş, entegre olmuş ve kullanıcıya açılmış olmalıdır. Bu toplantının süresi 60 dakikadır.

<p dir="ltr">**Sprint Planlama Toplantısı 2:** Sprint-plan 1’de “NE” sorusu ön planda iken, sprint-plan 2’de “NASIL” sorusu ön plana çıkar. Toplantı takımın sorumluluğunda düzenlenir. Görevler belirlenen kullanıcı hikayelerinden hareketle duvara asılır. Bu sayede hangisinin işlemde ya da sırada olduğu açık bir şekilde görülebilir. Bu toplantının süresi de 60 dakikadır. Sprint-plan 1 ve 2 aynı günde yapılmalıdır.

<p dir="ltr">**Daily Scrum:** Sprint’in her günü, proje takımı toplantısı yapılır. Çabuk bitmesi için ayakta yapılan bu toplantıya daily scrum denir. Scrum takımındaki tüm elemanlar bu toplantıya katılmak zorundadır. Her gün aynı saatte başlar. Development team’de bulunan herkes bu toplantıya güncellemelerle(dün bunu yaptım, bugün şunu yapacağım) gelmelidir. Bu toplantı en fazla 15 dakika sürebilmektedir. Bu toplantıda her bir scrum team elemanı şu sorulara cevap verir:




*   What have you done since yesterday?
*   What are you planning to do today?
*   Any impediments/stumbling blocks?
<p dir="ltr">Bu toplantıda detaya fazla girilmez. Yüzeysel konuşulur. Eğer detay gerektiren bir şey olursa toplantıdan sonra ayrıca konuşulabilir.

<p dir="ltr">**Sprint Review Meeting:** Tamamlanan görevlerin üstünden geçilir, kullanıcıya bir demo gibi gösterilir. Kullanıcı hikayelerinde bir eksiklik varsa Scrum master not alır, ürün sahibi tarafından ürün içeriğine aktarılır. Süre olarak 1 ayda biten Sprint’in revizyonu en fazla 4 saat sürebilir.

<p dir="ltr">**Sprint Retrospective:** Tüm takım elemanları sprintte neler yaptığını dile getirir. Bu toplantıda her bir takım elemanına 2 ana soru sorulur.




*   What went well during the sprint?
*   What could be improved in the next sprint?
Bu toplantıyı Scrum master düzenler. 1 aylık Sprint için en fazla 3 saat sürebilir.
<p dir="ltr">**YAPI TAŞLARI**

<p dir="ltr">**Product Backlog:** Taleplerin oluşturulması ve yönetilmesi için merkezi belgedir. Toparlanan kullanıcı hikayeleri ürün sahibi tarafından önceliklerine göre düzenlenir ve gerçekleştirme zamanı development team yardımıyla tahmin edilir. Product backlog’a eklenen talepler teknik olarak değil, mesleki ve kullanıcı odaklı olmalıdır. İyi bir kullanıcı 3 soruya cevap vermelidir.

<p dir="ltr">Kullanıcı olarak (kim?) bu işlevi (neyi?) şu faydalar (neden?) için istiyorum.

<p dir="ltr">**Sprint İçeriği:** Sprint içeriği için 4 sütunlu bir görev tahtasına ihtiyaç vardır. 1. sütunda kullanıcı hikayeleri, 2. sütunda görevler(**TODO**), 3. sütunda çalışma(**INPROGRESS**), 4.sütunda teslime hazır (**DONE**) olan hikayeler yer alır. Bir günde bitmeyen görevler ise kırmızıyla işaretlenir.

<p dir="ltr">Daha çok ayrıntısı olsa da temel olarak uygulanış şekli bu şekildedir. Bunun yanında, Scrum'dan biraz uygulayayım diye bir şey yoktur. Ya uygularsınız, ya uygulamazsınız. Biraz ondan biraz bundan olduğunda Scrum'dan tam verim alamazsınız.

<p dir="ltr">Umarım faydalı bir yazı olmuştur. Okuduğunuz için teşekkürler.

